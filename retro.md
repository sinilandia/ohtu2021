# Retrospektiivitekniikat 
### viikko 5, tehtävä 6

Retrospektiiviä käytetään Scrumissa sprintin purkuun. Tähän on monia eri metodeja, joista keskitymme kahteen: (1) Start, Stop, Continue, More of, Less of Wheel ja (2) Glad, Sad, Mad.

Ensimmäisessä metodissa piirretään paperille ympyrä, joka on jaettu 5 kategoriaan metodin nimen mukaisesti. Jokainen tiimin jäsen saa 10 minuuttia aikaa hiljaisuudessa täyttää kategorioihin mitä sprintissä pitäisi alkaa harjoittamaan, mikä pitäisi lopettaa, minkä tekemistä jatketaan, mitä pitäisi olla enemmän tai vähemmän. Lopuksi kootaan ajatukset yhteen ja keskustellaan.

Jälkimmäinen retro on yksinkertainen, 60 minuutin mittainen sessio. Aluksi jokainen tiimin jäsen saa post-itin, mihin kirjoitetaan havaintoja sprintistä 10-15min. Tämän jälkeen esitellään parilla sanalla oma havainto 10-15min. Havainnot järjestellään, ja jäsenet antavat äänensä havainnoille, esim. max 5 ääntä. Lopuksi havainnoista keskustellaan laskevan äänimäärän järjestyksessä. Keskustelun tulisi keskittyä toimintoihin, joilla voidaan parantaa seuraavaa sprinttiä.

Retrojen ideana on parantaa tiimin tuottavuutta, mikä puolestaan tuottaa parempaa laatua asiakkaalle. Maalaisjärjellä ajateltuna oman ja tiimin toiminnan reflektointi käy järkeen. Harmillisesti aiheesta ei löydy paljoa tutkimusta: onko kyseessä ajanhukkainen höpöttely vai onko retroista oikeasti hyötyä?

